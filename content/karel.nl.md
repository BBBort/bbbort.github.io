---
title: 'Over mezelf'
---

![Karel Titeca](/images/kareltiteca_meeples.png)

Ik ben Karel en ik ben dol op gezelschapsspellen sinds de vroege jaren '80, en ik ben _totaal geobsedeerd_ door bordspellen sinds de bordspellenrevival van begin jaren 2000.

Mijn eerste "nieuwe" spel was het coöperatieve In de Ban van de Ring-spel van Reiner Knizia in 2001. Daarna heb ik het toen totaal onbekende spel 'Carcassone' gekocht en vond ik het een fijn spel. Daarna Machiavelli en vanaf dan gingen mijn vriendin (nu mijn vrouw) en ikzelf regelmatig langs bij Speelgoed Mertens in Kessel-Lo om een nieuw spel te kopen.

25 jaar later heb ik meer dan 300 spellen, en ben ik *dol* op de hobby.

Sinds 2018 ben ik nogal bezig met solospellen ook. Ik hou van spellen spelen met vrienden maar ik hou ook van het oplossen van de puzzel die een solospel is, tegen een artificiële tegenstander. Ik playtest en ontwikkel soloprototypes van nieuwe spellen en uitbreidingen voor Stonemaier Games. Ik heb ook een aantal fan-soloprojecten gedaan.

Sinds 2022 ben ik hoofdontwikkelaar en ontwerper voor uitbreidingen voor [Rolling Realms](https://boardgamegeek.com/boardgame/305682/rolling-realms) voor Stonemaier Games. Ik doe ook grafisch designwerk voor Stonemaier.

[Mijn volledige portfolio vind je op BoardGameGeek](https://boardgamegeek.com/boardgamedesigner/136907/karel-titeca)

Buiten mijn bordspellenwerk ben ik actief als IT'er en als techblogger bij [Tech45](https://tech45.eu).

<br>

---
Via mijn bedrijfje **BortBortBort** bied ik grafisch design en prepressdiensten aan, bordspelontwikkeling, en solo-ontwerp voor bordspellen. 

Interesse? [Neem vrijblijvend contact met me op voor een babbel](/contact). Als ik dan iets voor je kan betekenen, dan bezorg ik je snel een faire offerte.