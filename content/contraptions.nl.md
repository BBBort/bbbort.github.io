---
title: 'Contraptions'
---

**1–5 spelers | 30 minuten per speler | competitief**

In **Contraptions** (Engels prototype) ben je een knutselaar die de bouw van een fantastische steampunk-machine leidt. Heb jij het in je om deze enorme onderneming tot een goed einde te brengen? Kan jij alle onderdelen in elkaar zetten om je installatie te bouwen? Kan je de nobelen van de stad voor je winnen? En kan je genoeg geld en investeerders vinden voor je project?

In Contraptions probeer je de optimale hand kaarten samen te stellen om je installatie kaart na kaart te bouwen. Elke beurt kies je of je een kaart uit je hand wilt “Recyclen”, “Ruilen” of “Bouwen”. Als een installatie af is, wint de eigenaar van de best werkende machine in de best geleide werkplaats het spel.

{{< callout >}}
**Status van het spelontwerp**: Ik ben Contraptions al meer dan een jaar lang aan het uitwerken en verbeteren en na tientallen playtests en vele adviezen van vrienden uit de bordspelindustrie ben ik nu aan de vierde grote versie toe. De basis van het spel zit al een hele tijd goed, maar ik ben nu vooral aan het focussen op herspeelbaarheid, en op thematische uitbouw.
{{< /callout >}}

### Meehelpen? Op de hoogte blijven?
Een spel als Contraptions maak je niet alleen! Tientallen mensen over de hele wereld hebben het spel al uitgeprobeerd en zo stukje voor stukje helpen worden wat het nu is. Maar elke grote versie heeft nieuwe ogen nodig! Wil je het spel spelen? Wil je meedenken over het spel? Meld je dan aan als playtester!

Playtesten kan bij mij thuis (Dendermonde), bij jou thuis (met vrienden of met mij), of online op Tabletop Simulator. [Meld je aan via dit formulier](https://forms.office.com/r/167eGjKLVe).

Ook als je gewoon op de hoogte wil blijven en enkele keren per jaar een mailtje wil krijgen met de status van het spel, kan je via [het formulier](https://forms.office.com/r/167eGjKLVe) aanmelden. Alvast bedankt!!

![Contraptions](/images/contraptions.jpg)